Co je Yii
=========

Yii je výkonný na komponentách založený framework pro PHP pro rychlý vývoj
moderních webových aplikací. Jméno Yii (vyslovováno `Jí` `[ji:]`) v čínštině znamená
„jednoduchý a evoluční“. Může se tím také myslet akronym pro anglický výraz „Yes
It Is!“, který znamená **Ano to je!**

Na co je Yii nejlepší?
----------------------

Yii je generický webový framework, to znamená že může být použit pro vývoj
webových aplikací různých druhů, které běží na PHP. Díky tomu, že jeho
architektura je založená na komponentách a má sofistikovanou podporu pro
caching, je obzvláště vhodný pro vývoj větších aplikací jako jsou portály, fóra,
redakční systémy, RESTful webové služby a další.

V čem je Yii podobné ostatním frameworkům
-----------------------------------------

Pokud už znáte jiný framework, určitě oceníte, v čem je Yii podobný:

-   Jako většina PHP frameworků je i Yii postaven na architektuře MVC
    (Model-View-Controller).

-   Yii dodržuje pravidlo, že kód by měl být jednoduchý a elegantní. Nikdy se
    nepokusí toto pravidlo porušit jen proto, aby striktně dodržovalo nějaký
    architektonický návrh.

-   Yii je kompletní ucelený framework, který obsahuje mnoho pomocných a
    osvědčených nástrojů: Query Builder a ActiveRecord, oba to jsou relační a NoSQL
    nástroje pro práci s databázemi, podpora pro vývoj RESTful API a další.

-   Yii je až extrémně rozšiřitelný. Můžete si upravit nebo nahradit prakticky
    jakoukoliv část frameworku. Můžete také využít vynikající rozšiřitelnou
    architekturu a používat nebo vyvíjet publikovatelná rozšíření.

-   Hlavním cílem Yii byl vždy a je vysoký výkon.

Yii není vyvíjen pouze jedním člověkem, ale celým [programátorským týmem
vyvíjející jádro frameworku](http://www.yiiframework.com/team/). Stejně tak je
neustále podporován velkou komunitou profesionálů, kteří neustále do Yii
přispívají vlastním kódem. Programátorský tým Yii bez přestání sleduje vývoj
aktuálních trendů v oblasti vývoje webových aplikací, používaných nejlepších
praktik a nové funkce, které lze nalézt v jiných frameworcích a projektech.
Nejdůležitější praktiky a funkce, které se používají jinde, se neustále
přidávají do jádra frameworku takovým způsobem, aby se daly elegantně používat.

Yii verze
---------

Aktuálně jsou přístupné dvě hlavní verze: 1.1 a 2.0. Verze 1.1 je zastaralá
verze, která se teď již jen udržuje. Verze 2.0 je kompletně přepsaný framework,
jež používá nejnovější technologie a standardy jako je Composer, PSR, jmenné
prostory, traity a dále. Verze 2.0 je aktuální verze frameworku, a ještě se bude
rozšiřovat a vylepšovat několik příštích let. Tato příručka je hlavně o verzi
2.0.

Požadavky a předpoklady
-----------------------

Yii 2.0 vyžaduje PHP verze 5.4.0 nebo vyšší a nejlépe funguje na nejnovější
verzi PHP 7. Pokud potřebujete zjistit detailnější požadavky pro konkrétní
funkce, stačí spustit „requirement checker“, který je součástí každé uvolněné
verze Yii.

Pro používání Yii potřebujete základní znalosti objektově orientovaného
programování (OOP) v PHP, protože Yii je čistě objektový framework.
